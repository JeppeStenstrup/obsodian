[[Ingeniørfagets videnskabsteori]]

# Etik
Når man leger med tanken om at skabe et kunstigt menneske med overnaturlige evner kommer man ikke uden om at man skal tage stilling til om det er etisk.

Robotter har, siden de kom til, "taget" os menneskers arbejde. I stedet for at have en masse folk til at gå at plante og høste afgrøde, kan det, økonomisk og sundhedsmæssigt, langt bedre betale sig at investere i landbrugsmaskiner. I stedet for at have flere bibliotekarer til at sorterer alle de afleverede bøger, sparer man langt flere penge og tid på at have en maskine til at sortere dem i kasser, så bibliotekaren taktisk hurtigst kan stille bøgerne på hylden igen.

Det samme gælder AI. I stedet for at en læge gang på gang skal kigge på røntgen billeder og vurdere alvorligheden, er det langt hurtigere og sikrere at have en AI til at vurdere, da dens eneste formål er netop det. Den er både hurtigere og billigere.

Indtil nu er stillinger blevet besat af en maskine der har til formål at assistere mennesket. En AI der kan vurdere røntgenbilleder kan kun det, og intet andet, derfor er der stadig behov for læger, de har blot mere tid til at udføre arbejde der i sidste ende giver mere værdi til patienterne.

Med AGI bliver det lige pludseligt lidt sværere at vurdere om der er tale om at de rent faktisk overtager menneskers job.

Hvorfor ansætte en sekretær når man kan have en algoritme til at gøre det samme arbejde, som oven i købet forbedres hele tiden, langt udover hvad man kan forvente af et menneske. Hvorfor hyre ansatte til en SuperBrugs, når vi kan have en masse AGI'er til at drive butikken. Med de forbedringer de konstant får, vil butikken i sidste ende være fejlfri; ingen fejl-bestillinger, ingen sjusk og fejl i papirerne.

Ligesom med selvkørende biler, vil det nok ikke blive en realitet med ultimativ erstatning. Inden en AGI potentielt kan udskifte en medarbejder der har regelmæssig kontakt med andre mennesker, vil der vøre love og regler der skal indføres og/eller ændres.

Det der er med at indføre AI der kommunikerer med mennesker, er at det i og for sig er et "eksperiment", da menneskers input er med til at forbedre den. Vi ser det med AI'er på f.eks. Facebook, nyhedssider, mm., hvor det første brugeren bliver spurgt om, givet at det er gemt godt væk i juridiske dokumenter, er samtykke til at brugerens data må anvendes til at forbedre AI'en. Dette er simpelt fordi det er et digitalt dokument vi kan give samtykke til med et enkelt klik, hvorimod en potentiel AGI-drevet sekretær skal have samtykke telefonisk eller via e-mail.

Kort sagt, skal vi finde en løsning på hvordan vi gør problemstillingen og løsningen troværdig. Hvis ikke en sådan løsning findes, vil AGI højest sandsynligt ikke nå til et punkt hvor vi ser det i hverdagen. Det vil i grove træk blive anset som værende et virkelig The Matrix eller SkyNet fra Terminator.