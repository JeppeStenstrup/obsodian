[[Ingeniørfagets videnskabsteori]]

# Hvad er Artificial General Intelligence?
[[Artificial General Intelligence]], AGI, er en form for kunstig intelligens, som den vi kender og bruger i dag, dog langt mere kompleks. Så kompleks at det bedste vi kan sammenligne det med er enten et menneskes hjerne, eller en kunstig intelligens fra Sci-Fi.

En AI er kort beskrevet en algoritme der er bygget, og trænet, til at udføre én sekvens eller opgave langt hurtigere end et menneske kan. Google Translate er ét af mange gode eksempler på AI vi bruger til hverdag. Uanset hvad man beder den om at oversætte, giver den en oversættelse på umenneskeligt kort tid. Men selvom man godt kunne tro at den rent faktisk kender, og taler, alle sprog og baseret på dens viden oversætter alle sprog som et menneske, er den faktisk relativt dum. Rettere sagt mangler den ”intelligens”. Doug Lenat kommer med et rigtig godt eksempel på hvordan Google fremstår intelligent, men ikke er det, i hans TEDxTalk:

”_If I ask Google when Barack Obama was born, I would get a hundred million hits that tells me he was born in August 1961. And if I ask google who was president in 1961, I would get a hundred million hits telling me John F. Kennedy was. But if I ask a question like this: ”Who was president when Barack Obama was born?”, I won’t get any answers._” [^1]

En AI er trænet på et datasæt. Baseret på hvad den specifikke AI skal udfører af opgave, samler man et datasæt med eksempler på opgaver den kan blive stillet. Hvis en AI for eksempel skal vurdere i hvilken grad der er gigt i et led ud fra røntgenbilleder, træner man den på et test-datasæt bestående af en masse røntgenbilleder af led med gigt, hvor de steder der er gigt er markeret. På den måde lærer den at udse tegn på gigt.

Dette er grundstenen for en god AI; et gennemarbejdet og tilstrækkeligt stort datasæt skaber den bedste AI til at udføre den givne opgave.

En AGI er, som en AI, trænet på et datasæt, der reflekterer det formål vi ønsker. Forskellen på en AI og AGI er dog den, at vi med AI prøver at løse enkelte problemer, såsom at oversætte, hvorimod vi med AGI prøver at skabe én AI der i sidste ende kan løse alt.

Så idéen bag AGI er at man, ligesom AI, træner den på et enormt datasæt, ikke bestående af eksempler på opgaver, men en samling af viden der giver den en grundforståelse af relativitet og relationer mellem alt i det kendte univers. I stedet for at træne den til den er "perfekt", trænes den til den har opnået stærke nok kognitive egenskaber til at være "selvstændig". Det vil sige at den er i stand til at processere ny information og skabe sine egne meninger og relationer, præcist som os mennesker.
Derudover vil den, modsat AI, være i stand til at takle situationer hvori den ikke har noget information eller erfaring.
Der er forskellige kriterier der skal være opfyldt før en AGI kan verificeres som "succesfuld", og en af dem er _The Coffee Test_[^2], hvori en AGI bliver bedt om at træde ind i et tilfældigt, gennemsnitligt amerikansk hjem og kun ved hjælp af sin egen "hjerne", finde køkkenet og brygge en kop kaffe. Derudover er der også den famøse Turing Test [^2], hvor en AGI skal kunne konversere på en sådan måde at et menneske ikke kan skelne mellem om de snakker med en robot eller et andet menneske.

[^1]: https://www.youtube.com/watch?v=2w_ekB08ohU
[^2]: https://en.wikipedia.org/wiki/Artificial_general_intelligence